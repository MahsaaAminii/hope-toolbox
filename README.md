# جعبه ابزار امید

هدف ما از راه‌اندازی این پروژه راحت‌تر کردن فرایند نصب X-UI و راه‌اندازی کانفیگ‌های عبور از فیلترینگ می‌باشد. امید داریم با آسان کردن فرایند نصب بتوانیم گامی در جهت همه‌گیر شدن این راه عبور از سد فیلترینگ بر‌داریم.

## این جعبه ابزار چه می‌کند؟
در حال حاضر امکانات زیر پیاده‌سازی شده‌اند:

* نصب X-UI
* صدور certificate های معتبر توسط certbot
* باز کردن پورت‌های لازم به صورت خودکار توسط ufw
* فراهم‌ آوردن مجموعه‌ای از کانفیگ‌ها و ساده‌سازی امکان نصب آن‌ها با یک کلیک

به کمک جامعه امید امکانات بیشتری به این جعبه ابزار اضافه خواهیم کرد.

## این جعبه ابزار برای چه کسانی است؟
هدف اصلی ما آسان‌ کردن فرایند راه‌اندازی فیلترشکن می‌باشد. کلیک کلیک تمام! ما می‌خواهیم حتی کسانی کم‌ترین سواد فنی مرتبط هم ندارند از دیوار فیلترینگ عبور کنند و یا بتوانند برای فامیل و دوست داخل ایران اینترنت آزاد تهیه کنند. اگر می‌ترسید که سمت و سوی کارهای کامپیوتری بروید این جعبه ابزار برای شماست تا به راحتی فرایند نصب و راه‌اندازی را انجام دهید.

## برای استفاده از این جعبه ابزار چه پیش‌نیازی هست؟
بله! اما فراهم‌ آوردن این پیش‌نیازها واقعا کار سختی نیست. 

۱. اول نیاز به تهیه یک سرور دارید. فرایند تهیه ساده است. کلیک کلیک تمام! ما قبلا در راهنمای امید فرایند خرید سرور از vultr را توضیح داده‌ایم. مزیت استفاده از vultr این هست که به راحتی می‌توانید هر وقت مایل بودید سرور را خاموش کرده، پاک کرده و یا سرور جدید راه اندازی کنید.

۲. بعد هم نیاز دارید که یک domain یا دامنه تهیه کنید. این هم ساده است. کلیک کلیک تمام. اگر خیلی حوصله کار فنی ندارید ما پیشنهاد می‌کنیم که دامنه را از CloudFlare تهیه کنید تا بدون درد و خون‌ریزی از یک سری تکنیک‌های پیشرفته‌تر مربوط به CDN استفاده کنید. 

## سرور و دامنه را تهیه کردم. بعدش چی؟

از اینجا به بعد شما می‌تونید از جعبه ابزار امید استفاده کنید.

۱. وارد وب‌سایت جعبه ابزار امید بشید.

۲. مشخصات سرور را وارد کنیم. ما برای اتصال به سرور به دامنه، نام کاربری و رمز عبور نیاز خواهیم داشت تا بتوانیم با سرور شما ارتباط برقرار کنیم. این مشخصات را از جایی که سرور را تهیه کرده‌اید می‌توانید بگیرید. ما در مستندات نحوه پیدا کردن این مشخصات برای vultr را توضیح داده‌ایم.

۴. مشخصات X-UI را وارد کنید. اگر هنوز X-UI نصب نیست نگران نباشید. ما از این مشخصات استفاده می‌کنیم که X-UI را بر روی سرور شما نصب کنیم. پورت می‌تواند هر عددی بین 10000 تا 64000 باشد. نام کاربری و رمزعبور هم به دلخواه شماست. فقط بعدا فراموش نکنید چی انتخاب کردید.

۵. روی دکمه "تست ارتباط" کلیک کنید تا وضعیت ارتباط با سرور و احیانا X-UI بررسی شود.

۶. اگر X-UI قبلا نصب نشده باشد، ما برای شما دستورات نصب را آماده می‌کنیم. صرفا کافی است که بر روی دکمه «نصب» کلیک کنید و منتظر بمانید.

۷. بعد از اینکه X-UI نصب شد، مجددا بر روی «» کلیک کنید تا از صحبت نصب مطمئن شوید.

۸. اگر X-UI با موفقیت نصب شده باشد، ‌می‌توانید در قسمت «ساخت کانفیگ» پیشنهاد‌های ما برای نصب Trojan و VLESS را ببینید. با کلیک بر رو نصب، کانفیگ را راه‌اندازی کنید و با کلیک روی «لینک» خواهید توانست که لینک کانفیگ را کپی کنید.

۹. لینک را که گرفتید از راهنمای ما برای استفاده فیلتر‌شکن در گوشی اندروید و یا آیفون استفاده کنید.



